bratatin.

crepet, ita summam rei satis sit exponere. Mutationum ma-
jorem partem admisimus, vel primo, ad eos qui in Officio
Divino aliquid exsecuturi sint melius dirigendos3 quod in
Rubricis plerumque fit et in Kalendariis: vel secundo, ut aliis
pro vocibus vel locutionibus antiquioris usus reponerentur verba
hodiemae dictioni propiora, aliae vero, quae aut propter ambigui-
tatem aut aliter prave intelligi possent, clarius explicarentur:
vel tertio, ut Sacrae Scripturae Lectiones quae in Liturgia in·
seruntur perfectius redderentur, tum in Epistolis Evangeliisque,
tum in aliis diversis locis, quae posthac secundum versionem
proxime editam sunt legendae. Commodum etiam visum est
orationes quasdam et gratiarnm actiones, diversis rebus et tem·
poribus aptas, propriis in locis inserere3 inter quas invenientur
Orationes navigantibus propriae, et Ordo Baptismi Adultorum,
qui, eo forsitan tempore quo prior compositus est Liber haud ita
desiderandus, crescente tamen Anabaptistarum secta propter
licentiam temporibus proxime antecedentibus apud nos in-
gruentem, jam tandem necessarius visus est, et ad baptizandos
indigenas in Coloniis nostris, et alios ad Fidem conversos, sem·
per usui erit. Si quis autem ea omnia quaein qualibet Liturgiae
parte mutata suerunt, perfectius enucleanda cupiet, hunc Librum
cum priore accurate componat, quod si saciat, causam mutationis
eum sacile intellecturum non dubitamus.

Denique, in hac gravissima re officio nostro ut in conspectu
Dei fungi, et bonam nostram tidem pro virili conscientiis om-
nium probare conati, haud tamen ignoramus quod, dum homines
rem eamdem tam diverse accipiant, immo tam diversa studeant,
nullo modo omnibus satisfacere possimus: nec hominibus in·
genio ambitiosis, morosis, et contumacibus, quidquam hujusce
generis arrisurum speramus, nisi quod sit ab ipsis consectum.
Omnes tamen veros Ecclesiae Anglicanae filios, quorum sobria et
pacifica mens est, et pura conscientia, id quod iis in manus
tradimus, a Synodo utriusque Provinciae summa diligentia in·
spectum et approbatum, et ipsos bono animo accepturos et
approbaturus esse confidimus.

 

